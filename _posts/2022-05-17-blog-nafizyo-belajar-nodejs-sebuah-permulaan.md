---
layout: post
title: "Blog Nafizyo Belajar NodeJS: Sebuah Permulaan"
date: 2022-05-17
---

Memahami teknologi pengembangan web sebagai pemula memang sesuatu yang mencabar. Dari solek molek front-end hinggalah selok belok back-end, semuanya boleh membuat rambang mata para pengatur yang masih hijau di luar sana. Sedar dengan cabaran ini, saya memutuskan untuk menulis sendiri sebuah rujukan kecil untuk teknologi Node.js dalam Bahasa Melayu. Walaupun lebih teruntuk diri sendiri, tidak salah rasanya saya berkongsi, untuk kesenangan mereka mereka yang juga sedang mencari.

Blog Nafizyo Belajar NodeJS: Sebuah Permulaan
=============================================

Node.js adalah bahasa pengaturcaraan yang cukup sohor sebagai bahasa sisi pelayan sekarang ini. Atau lebih tepat lagi bukan bahasa pengaturcaraan, tetapi sebuah runtime untuk Javascript. 

V8: Runtime Javascript dalam Google Chrome
------------------------------------------

Walaupun mengandungi "time", runtime sebenarnya lebih sesuai dikatakan sebagai sebuah tempat: tempat untuk baris-baris kod ditafsir dan dijalankan. Untuk paparan web, pelayar-pelayar web yang menyokong Javascript seperti Google Chrome, Firefox dan lain-lain menyediakan runtime untuknya. Contohnya, Google Chrome menggunakan sesuatu yang dipanggil [V8 Engine](https://nodejs.dev/learn/the-v8-javascript-engine) untuk menjalankan Javascript.

Enjin V8 inilah yang dimanfaatkan oleh seorang pembangun perisian bernama Ryan Dahl untuk mencipta Node.js.

Ryan Dahl: Pencipta Node.js
---------------------------

Pada tahun 2009, kebanyakan pelayan web dibina dengan teknologi [Apache](https://g.co/kgs/8LW8Ax). Walaupun Apache adalah teknologi pilihan ketika itu, ia lemah dalam mengendalikan sambungan serentak dalam bilangan yang banyak serta tidak menyokong gaya pengaturcaraan *non-blocking*. Memandangkan laman-laman web sudah semakin canggih, ramai menganggap kemampuan Apache sebagai sangat terbatas.

Sementara itu, Ryan si bakal pencipta Node.js sedang mencari teknologi yang mampu menyelesaikan masalah ini. Beliau mencuba pelbagai teknologi dan pada akhirnya mendapati bahawa Javascript (yang dijalankan enjin V8) sesuai untuk tujuan itu. Memandangkan V8 juga boleh bekerja di luar Google Chrome, Ryan menggabungkannya dengan API pelayan web (dan beberapa komponen lain), lalu terlahirlah Node.js yang kita kenali sekarang ini~

Blog Nafizyo Belajar NodeJS: Sebuah Permulaan
---------------------------------------------

Node mempunyai keupayaan yang besar sebagai bahasa untuk pelayan web. Oleh itu, kemahiran dalam bahasa ini boleh dikatakan menguntungkan bagi sesiapa yang sedang mencari pekerjaan dalam bidang TMK pada tahun 2022 ini. Oleh itu, saya akan berusaha menerbitkan lagi rencana-rencana tentang Node.js di sini. Jadi, selamat membaca dan semoga bermanfaat!



