---
layout: post
title: "Blog Nafizyo Belajar NodeJS: Sebuah Permulaan"
date: 2022-05-17
---

Memahami teknologi pengembangan web sebagai pemula memang sesuatu yang mencabar. Dari solek molek front-end hinggalah selok belok back-end, semuanya boleh membuat rambang mata para pengatur yang masih hijau di luar sana. Sedar dengan cabaran ini, saya memutuskan untuk menulis sendiri sebuah rujukan kecil untuk teknologi Node.js dalam Bahasa Melayu. Walaupun lebih teruntuk diri sendiri, tidak salah rasanya saya berkongsi, untuk kesenangan mereka mereka yang juga sedang mencari.

Blog Nafizyo Belajar NodeJS: Sebuah Permulaan
=============================================

Node.js adalah bahasa pengaturcaraan yang cukup sohor sebagai bahasa sisi pelayan sekarang ini. Atau lebih tepat lagi bukan bahasa pengaturcaraan, tetapi sebuah masa jalan untuk Javascript. 

V8: Masa Jalan Javascript dalam Google Chrome
---------------------------------------------

Walaupun disebut "masa", masa jalan sebenarnya lebih berperanan seperti sebuah tempat: tempat untuk baris-baris kod ditafsir dan dijalankan. Masa jalan untuk Javascript boleh dijumpai dalam pelayar-pelayar kerana ia ialah bahasa pengembangan web. Contohnya, Google Chrome menggunakan sesuatu yang dipanggil [V8 Engine](https://nodejs.dev/learn/the-v8-javascript-engine) untuk menjalankan Javascript.

Enjin V8 inilah yang digunakan oleh seorang pembangun perisian bernama Ryan Dahl untuk mencipta Node.js.

Ryan Dahl: Pencipta Node.js
---------------------------

Pada tahun 2009, kebanyakan pelayan web dibina dengan teknologi [Apache](https://g.co/kgs/8LW8Ax). Walaupun Apache adalah teknologi pilihan ketika itu, ia lemah dalam mengendalikan sambungan serentak dalam bilangan yang banyak serta tidak menyokong gaya pengaturcaraan *non-blocking*. Memandangkan laman-laman web sudah semakin canggih, ramai menganggap kemampuan Apache sebagai sangat terbatas.

Sementara itu, Ryan si bakal pencipta Node.js sedang mencari teknologi yang mampu menyelesaikan masalah ini. Beliau mencuba pelbagai bahasa pengaturcaraan dan pada akhirnya mendapati bahawa Javascript (yang dijalankan enjin V8) sesuai untuk tujuan itu. Beliau mengeluarkan enjin V8 dari Google Chrome dan menggabungkannya dengan beberapa API pelayan web, lalu terlahirlah Node.js yang kita kenali sekarang ini~

Blog Nafizyo Belajar NodeJS: Sebuah Permulaan
---------------------------------------------

Node mempunyai keupayaan yang besar sebagai bahasa untuk pelayan web. Oleh itu, kemahiran dalam bahasa ini boleh dikatakan menguntungkan bagi sesiapa yang sedang mencari pekerjaan dalam bidang TMK pada tahun 2022 ini. 

Oleh itu, saya akan berusaha menerbitkan lagi rencana-rencana tentang Node.js di sini. Jadi, selamat membaca dan semoga bermnafaat!



